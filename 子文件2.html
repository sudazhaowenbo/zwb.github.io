<!doctype html>
<html>
<head>
<meta charset="utf-8">
<title>子文件2</title>
</head>

<body background="背景图片.jpg">
<div style="color:#D81D28" align="center" >
<h1 style="color:#F8FD28">将进酒
	</h1>

<h2>李白 〔唐代〕
	</h2>
君不见黄河之水天上来，奔流到海不复回。<br>
君不见高堂明镜悲白发，朝如青丝暮成雪。<br>
人生得意须尽欢，莫使金樽空对月。<br>
天生我材必有用，千金散尽还复来。<br>
烹羊宰牛且为乐，会须一饮三百杯。<br>
岑夫子，丹丘生，将进酒，杯莫停。<br>
与君歌一曲，请君为我倾耳听。<br>
钟鼓馔玉不足贵，但愿长醉不愿醒。<br>
古来圣贤皆寂寞，惟有饮者留其名。<br>
陈王昔时宴平乐，斗酒十千恣欢谑。<br>
主人何为言少钱，径须沽取对君酌。<br>
五花马、千金裘，呼儿将出换美酒，与尔同销万古愁。<br>

	</div>
	
<a href="主页.html"> 返回</a><br>
</body>
</html>
